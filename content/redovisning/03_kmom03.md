---
---
Redovisning kmom03
=========================

Jag tycker att det är intressant att börja få lite förståelse för vad dependency injection är och hur det kan användas. Det känns inte helt glasklart men det är bara att fortsätta studera materialet så tror jag att det kommer lossna mer och mer.

#### Dependency injection, Service locator och Lazy loading

Dependency injection handlar om att föra in, "injicera" beroenden i en klass på ett sätt så att beroendena inte blir hårdkodade. Då får vi midre "coupling" och det blir lättare att testa koden. PHP the Right Way ger en översiktlig introduktion till dependency injection.

Som jag förstår mönstret Service Locator så handlar det om att man hämtar dependencies från en central tjänst i stället för att injicera det. Det verkar finnas en del kritik mot det designmöstret. Framförallt verkar det som att det inte blir lika tydligt som med DI vilka beroenden som klassen använder sig av. Jag läste om Service locator på Wikipedia och tittade även på [den här videon](https://www.youtube.com/watch?v=PniFqdDJfCg) på Youtube.

Lazy loading går ut på att en klass initieras först när den ska användas. Detta kan spara resurser. Anax DI-mosul använder sig av Lazy loading.

#### Andra ramverk

Laravel använder sig av något de kallar för en Service Container för att hantera dependency injection. Det går att injekta beroenden i konstruktor-metoder eller med setter-metoder. Beroenden behöver registreras via Service providers. Det verkar som att Laravels sätt att hantera DI åtminstone på ytan liknar "vårt" sätt. Även Laravel använder sig av PSR-11 intaerface.

I Yii finns en klass Container som implementerar en funktionalitet för DI. I Yii kan man injicera beroenden på liknande sätt som i Laravel. Dessutom går det att använda Setter & Property injection som gör det möjligt att konfigurera hur beroendena ska injektas. Det finns också ett sätt som kallas PHP Callable injection där en klass skapas som tar hand om de komplexa operationerna för att skapa och injicera beroenden.

Det ser ut att finnas likheter mellan hur de här ramverken hanterar injektioner och hur det hanteras i Anax. I alla de här ramverken registreras först beroenden och sen blir de tillgängliga för dependency injection.

#### Om uppgiften

Jag har en kontroller src/Controller/WeatherController som hanterar allt kring vädertjänsten. Här skulle det gå att omfaktorera så att metoderna blir mer uppdelade efter API och HTML, det tar jag med mig som en lärdom. Det skulle även gå bra att dela upp kontrollern i två olika kontroller.

Klassen src/WeatherFormatter/WeatherFormatter tar ut det viktigaste ifrån väder-API:t och förbereder datan för att enkelt kunna presenteras i vyn.

src/WeatherGetter/WeatherGetter sköter hämtningen av väderdata. Här skulle jag kunna bryta ut Curl-anropen till API:er till en egen funktion. Då skulle det gå att mocka API-anrop i syfte att inte belasta den riktiga servern.

Klassen src/LatlonValidator/LatlonValidator hjälper till med validering av koordinater. Jag tror att sådana här små klasser gör det lättare att få till en bra kodstruktur. Det stämmer ju överens med S i SOLID. Varje klass ska helst ha enbart ett ansvarsområde. Så koden skulle kunna organiseras i fler mindre klasser och metoder.

Jag valde att lägga en klass för API-nyckeln i DI. Nu har jag inte gjort det men det skulle vara lämpligt att placera även URLer till API:erna i DI. Det skulle kunna göra det lättare att testa klasserna. Det kan vara en lärdom att ta med sig.

#### Externa tjänster

Att jobba med externa tjänster kan vara lite klurigt då interfacen för de olika API:erna och deras sätt att identifera avsändaren brukar variera. Det gäller att läsa dokumentationen så brukar det bli bra.

#### TIL

Jag ska se om jag kan försöka lösgöra klassernas beroenden från varandra lite mer i kommande uppgifter.

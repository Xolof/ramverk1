---
---
Redovisning kmom01
=========================

##### Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.

###### Styrkor
* Använder rätt version.
* Har någon grundläggande koll på den rekommenderade katalogstrukturen.
* Jag känner till att det finns kodstandarder.
* Jag har kännedom om konceptet Namespaces.
* Viss förståelse för objektorienterad och funktionell programmering.
* Jag känner igen Composer och förstår att det är en package manager, ungefär motsvarande Node's NPM.
* Jag har ganska bra koll på basic syntax. Det finns ofta en motsvarighet till konstruktioner i andra programmeringsspråk. Det är ganska lätt att hitta information i manualen.
* Har jobbat en del med att koppla upp systemet till en databas så jag har hyfsad koll på det.
* Dokumentation av koden. Har provat på en del.
* Templating. Har jag jobbat med både i PHP och andra språk. "PHP is actually a template language itself". Men det går såklart att lära sig mer om det. Det verkar finnas flera bibliotek som kan hantera templates.

###### Svagheter
* Xdebug
* Dependency Injection känns som ett begrepp jag har en ganska oklar uppfattning om.
* Felhantering. Detta verkar vara lurigt: "The only real difference is that Python will freak out over any small thing, so that developers can be super sure any potential issue or edge-case is caught, whereas PHP will keep on processing unless something extreme happens, at which point it will throw an error and report it."
Det kan vara bra att sätta sig in ordentligt i hur felhanteringen fungerar i PHP.
* Säkerhet. En del av grunderna har vi redan jobbat med men jag tror att det finns mycket att lära sig om säkerhet och att det är ett av de viktigaste ämnena att ha koll på.
* Testning. "Automated tests are a great tool for making sure your application does not break when you are making changes or adding new functionality" Även om jag har gjort en del enhetstester så upplever jag att jag skulle behöva träna mer på det. Bland annat det här med att mocka en databas skulle vara intressant.
* Servers & deployment. Driftsättningen av en applikation verkar vara en liten djungel så där finns det mycket att lära sig.
* Virtualisering verkar hänga ihop med driftsättning och kan säkert vara bra att lära sig mer om.
* Caching verkar vara bra för prestandan och jag har ingen erfarenhet av det.


##### Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?

Jag tyckte att det var lite svårt att hitta någon kvantitativ information om vilka PHP-ramverk som är mest populära just nu. Men efter lite sökande fann jag en undersökning som Jetbrains har gjort.

De har varje år sen 2017 gjort en undersökning om sina användares vanor kring programmering.

De utvecklare som har PHP som ett av sina mest använda programmeringsspråk tillfrågades om vilka ramverk de använder.

Samtliga år har tre namn varit högst upp på listan, i övrigt har det varierat ganska mycket.

|    | 2017 | 2018 | 2019 | 2020 |
|----|-----|-----|------|-----|
| Laravel | 44% | 41% | 50% | 50% |
| WordPress | 31% | 32% | 26% | 22% |
| Symfony | 25% | 26% | 23% | 24% |

Det ser ut som att Laravel har befäst sin position som det mest populära ramverket. Åtminstone bland de som använder Jetbrains produkter är det hälften som använder sig av Laravel.

WordPress är väl egentligen inte ett ramverk, det är ett CMS. Men det verkar i alla fall vara väldigt populärt bland professionella användare.

Symofony ser ut att hålla hyfsat stabilt runt 25%.

Det verkar i stort sett som att läget i PHP-ramverkens värld har varit ganska stabilt de senaste åren, i alla fall om man kollar på de allra mest populära ramverken.

Här är länkar till undersökningarna.

[2017](https://www.jetbrains.com/research/devecosystem-2017/php/) | [2018](https://www.jetbrains.com/research/devecosystem-2018/php/) | [2019](https://www.jetbrains.com/lp/devecosystem-2019/php/) | [2020](https://www.jetbrains.com/lp/devecosystem-2020/php/)

##### Berätta om din syn/erfarenhet generellt kring communities och specifikt communities inom opensource och programmeringsdomänen.

När det handlar om communities som kretsar kring någon viss aktivitet är nog viss fragmentering oundviklig. Olika subgrupperingar skapas och bryter sig ut ur gemenskapen.

Detta verkar vara ett mänskligt beteende som kan observeras i många organisationer. Religion är ett bra exempel där det ofta börjar med en liten kärna som sen växer och till slut splittras upp i många olika grupperingar som är mer eller mindre oense om den sanna läran.

Jag kan tänka mig att det är bra om det finns någon sorts gemenskap kring ett programmeringsspråk. Det är nog nyttigt att som programmerare ha kontakt med andra människor som håller på med samma språk så att man kan lära sig av andra och utbyta ideer.

Det verkar vara trevligt att träffa likasinnade programmerare rent fysiskt. Tyvärr är detta just nu svårare i och med den nuvarande situationen i världen.

Det är nog varierande hur stämningen är i olika communities. Vissa är nog mer transparenta och välkomnande än andra. I vissa forum är tonen mer saklig och konstruktiv medan det på andra ställen kan urarta till pajkastning.

Som enskild programmerare får man nog vara pragmatisk och fundera på vilka communities som det är värt att engagera sig i.

##### Vad tror du om begreppet “en ramverkslös värld” som framfördes i videon?

Jag är inte helt säker på att jag förstår vad som menas med en "ramverkslös värld". Det är ju inte så att ramverken kommer försvinna inom den närmsta tiden. Däremot verkar det som att det finns en ganska stor frihet att välja vilka dependencies som man ska använda i ett projekt och att den friheten kan komma att öka med tiden. Så på så sätt kanske det kommer bli mer vanligt att man importerar endast de bibliotek och delar av ramverken som behövs för ett visst projekt.

##### Hur gick det att komma igång med din redovisa-sida?

##### Några funderingar kring arbetet med din kontroller?

##### Vilken är din TIL för detta kmom

Om någonting krånglar, börja med att kolla issues för projektet. Ofta rör det sig om ett problem som flera har stött på och det kan finnas en lösning där.

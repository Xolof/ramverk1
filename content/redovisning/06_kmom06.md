---
---
Redovisning kmom06
=========================

#### Om modulen anax/htmlform

Modulen anax/htmlform ser ut att kunna underlätta de vanligaste användningsområdena för formulär. Den här modulen kan göra att man slipper använda hjulet på nytt. Det blir en uppsättning "boilerplates" som går att utgå ifrån. Att postningen och valideringen av formulären ingår är trevligt. Den typen av funktionalitet är nog liknande i de flesta fall, då passar den här typen av startpaket bra. Sen verkar det gå att konfigurera mycket själv om man vill skräddarsy det.

I Laravel finns en liknande lösning för att skapa formulär. Man använder något som kallas för "Blade template". Där går det att lägga till middleware för skydd mot CSRF-attacker. Det finns också stöd för att skicka PUT, PATCH och DELETE requests med formulär. Det finns även inbyggd funktionalitet för validering av data från formulär.

#### Active record

Upplägg liknande Active record verkar ha fördelen att interaktionen med databasen abstraheras. Man behöver då inte veta så mycket om databasen för att kunna skriva kod som gör förfrågningar till den. Det lär även bli färre rader kod att skriva, förmodligen kan koden också bli mer standardiserad i det långa loppet. Vi behöver inte uppfinna hjulet på nytt.

Nackdelen kanske kan vara att det inte ger samma kontroll över exakt hur SQL-koden ska se ut. Å andra sidan bör detta gå att konfigurera.

Jag tänker prova att använda mig mer av Active record, så kan jag jämföra med hur det vara att "programmera i databasen" med triggers och transaktioner som vi gjorde i databaskursen.

#### Motsvarigheter till Active Record

Laravel's motsvarighet till Active record kallas för Eloquent ORM. är har varje tabell en motsvarande modellklass som kan utföra olika operationer i tabellen. Det ser ut att vara ganska likt vår lösning. Eloquent verkar ha ganska avancerade metoder för att jobba med databasen.

#### Scaffolding

Det går ju väldigt snabbt att komma igång med en CRUD-struktur via scaffolding. Jag tror att det kan vara att föredra när det handlar om vanligt förekommande use-cases. Det är onödigt att uppfinna hjulet på nytt varje gång. En nackdel kan nog vara att man kanske inte har full koll på exakt vad koden gör. Å andra sidan går det ju att studera hur koden hänger ihop och bilda sig en uppfattning.

#### Motsvarighet till scaffolding

I Laravel finns det ett verktyg som heter Artisan som bland annat kan användas för att scaffolda fram modellklasser för att jobba med en databas.

#### Enhetstestning efter scaffolding

Det finns säkert ett par sätt att enhetstesta koden som är scaffoldad för CRUD så som vi har gjort i det här kursmomentet.

Det en sättet skulle vara att använda en testdatabas. Detta kanske inte alltid går, det skulle kunna vara så att databasen inte ännu är klar att användas. Då kan vi göra en mockad databasklass. Jag kan tänka mig att vi skulle kunna injekta den i vår instans av `Book` istället för `dbqb`.

#### TIL

Min TIL är att databasdrivna modeller känns smidigare att komma igång med än vad jag hade förväntat mig.

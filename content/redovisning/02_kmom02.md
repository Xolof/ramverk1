---
---
Redovisning kmom02
=========================


##### MVC

I Mithril.js som vi använde i kursen Webbapp finns det en struktur som liknar MVC. Där finns i alla fall vyer och modeller. Någon kontroller kanske de inte har där, men det finns en router. Så Mithril kan nog sägas använda en lite enklare variant av MVC.

I Vue.js som jag använde i kursen jsramverk verkar det gå att jobba både enligt MVC men även mer komponent-baserat. I kursen OOPHP använde vi väl också MVC, men vi var inte så strikta med hur det skulle tillämpas.

Referenserna som finns med i kursmomentet fungerade bra för att få en uppfattning om vad MVC är.

Fördelen jag ser med MVC är att det möjliggör en separation av applikationens övergripande flöde och logiken för olika delar av applikationen. Klasserna för kontrollern och de övriga klasserna blir då mindre, mer läsbara, felsökningsbara och testbara än vad de annars skulle ha varit.

##### SOLID

Jag kollade igenom artiklarna om SOLID på Wikipedia och tittade på föreläsningen från PHP UK Conference.

Det är nog svårt att förklara SOLID på ett par rader. Men om man ska vara väldigt kortfattad så handlar det om att varje klass ska ha ett tydlig avgränsat ansvarsområde, att klasser som ärver ska behålla sina föräldraklassers funktionalitet, att gränssnitten bryts ner i mindre moduler och att separera specifik "business-logic" från generella gränssnitt.

Det är ju ett ganska abstrakt koncept och inget som man greppar till 100% efter att ha läst några artiklar och kollat några videor. Men det är säkert jättebra att försöka ha SOLID i bakhuvudet och reflektera över hur den kod man skriver förhåller sig till de principerna.

MVC passar nog bra in i SOLID-principerna, framförallt kan en kontroller fungera som ett abstrakt gränssnitt enligt principen om Dependency inversion.

##### Designmönster

MVC är ju ett designmönster. I PHP the Right Way nämns även Factory, Singleton, Strategy och Front-controller. Front-controller, där man har en enda ingångspunkt för applikationen verkar användas i Anax i index.php där först konfiguration, autoloader och tjänster läses in och därefter en response skickas.

I JavaScript-kursen använde vi revealing module pattern som är ett sätt att skapa något liknande privata och publika metoder i JavaScript.

##### Olika ramverk

Jag kollade på Yii och Laravel. Yii verkar likna Anax lite, där en request mappas mot en metod i en kontroller. I manualen står det att Yii-applikationer är organiserade utefter MVC-mönstret och det finns ett .

Laravel ser ut att ha ett liknande koncept i grunden men där går det att registrera rutter som motsvarar olika typer av HTTP-requests.
I Laravels manual finns avsnitt om kontroller och vyer. Modeller verkar framförallt användas som ett ORM-lager som interagerar med databasen.

##### TIL

Jag skapade en service som läser in API-nyckeln. Det var intressant att få lite inblick i hur DI kan användas.

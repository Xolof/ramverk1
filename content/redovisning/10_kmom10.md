---
---
Redovisning kmom10
=========================

## Krav 1, 2, 3

Som grund för projektet utgick jag ifrån exemplet med scaffolding i kursmoment 06. Jag upplever att det gav en bra struktur för projektet, förmodligen bättre än vad jag hade fått fram på egen hand. Upplägget där varje tabell i databasen är kopplad till en klass, en kontroller och formulärklasser samt vyer verkar vara ett bra exempel på hur designmönstret MVC kan implementeras.

Scaffolding verkar vara smidigt när man väl har satt sig in i den struktur som genereras. Jag kan tänka mig att man genom att jobba med scaffoldat material eller andra halvfärdiga exempel kan lära sig en hel del som man sen skulle kunna använda även när man vill bygga något från grunden.

Det jag gjorde var alltså att scaffolda fram ett exempel, därefter modifierade jag och kopierade klasserna och vyerna för att täcka de tabeller som behövdes.

Om vi kikar lite mer konkret på vad jag har producerat så ser strukturen i stort sett ut så här. Jag utgår ifrån kontrollerklasserna för att visa hur webbplatsen är uppbyggd.

I `src/` finns några olika klasser och kontrollers som hanterar flödet i applikationen.

#### IndexController
Kontrollern gör index hanterar förstasidan och översikter över taggar och användare.

#### QuestionController
Den här kontrollern hämtar information om alla frågor som sen visas som en översikt. Metoden `tagActionGet` visar de frågor som har tilldelats en viss tagg. `showActionGet` hämtar information om en enskild fråga, tillsammans med de svar och kommentarer som tillhör frågan.

Metoderna `createAction` , `deleteAction` och `updateAction` hanterar skapande av nya frågor samt uppdatering och radering. Detta görs genom formulär som genereras av klasserna `Question/HTMLForm/CreateForm`, `Question/HTMLForm/UpdateForm`
 och `Question/HTMLForm/DeleteForm`.

#### AnswerController, AnswerCommentController, QuestionCommentController, UserController och UserProfileController
Dessa kontrollerklasser är uppbyggda på samma sätt som questionkontroller. Strukturen bygger även här på det scaffoldade exemplet med anax/htmlform och anax/database-active-record.

`UserController` skiljer sig något från de andra kontrollerklasserna eftersom den även hanterar inloggning.

`UserProfileController` hanterar användarnas profiler, då de finns i en egen tabell.

#### Databasen
Databasen har skapats i MySQL/MariaDB.

| Tabeller        |
|-----------------|
| Answer          |
| AnswerComment   |
| Question        |
| QuestionComment |
| Tag             |
| TagToQuestion   |
| User            |
| UserProfile     |

Varje tabell har en klass som agerar som modell för tabellen. `TagToQuestion` är en hjälptabell som kopplar ihop taggar med frågor.


## Reflektioner om strukturen
Jämfört med kursen oophp blev strukturen bättre och tydligare i det här projektet. I oophp hade jag inte någon direkt strategi, i den här kursen blev koden organiserad mer enligt MVC. På sikt lär det var ganska mycket lättare att utveckla och underhålla den här kodbasen jämfört med koden i oophp.

Jag upplever även att konceptet SOLID börjar klarna något mer för mig. i oophp fick jag valideringsfel för att jag hade "feta" kontrollerklasser. Med den här strukturen, med fler, tunnare kontrollers undviker man det problemet. Koden blir mer uppdelad i olika ansvarsområden.

Det finns så klart för och nackdelar med Active Record jämfört med att skriva SQL-queries från grunden eller programmera mer i databasen. Fördelen med sättet vi har gjort det på i den här kursen är att det inte kräver lika mycket kunskap om databaser. Nackdelen är att det kan bli lite klumpigt och man kan behöva utföra många operationer i PHP som annars hade varit reativt lätta att lösa med joins eller trigers i SQL.

## Allmänt om projektet

Projektet var nog ganska lagom svårt. Det kändes som ett rimligt projekt då det sammanfattade många av de centrala begreppen i kursen, som MVC och SOLID.

Det jag upplevde som svårt var att formulären var lite svåra att felsöka. Detta beror nog på att formulärklasserna är ganska komplext uppbyggda. Fördelen med detta är att det går snabbt att få fram en grund, men när man ska konfigurera upp enligt en viss specifikaton kan det bli krångligare.

Jag fick problem med å, ä och ö i databasen. De sparades inte med rätt formatering. Detta berodde på att text escapas som default. Jag fick hjälp med att konfigurera detta. Personligen anser jag att det inte bör vara standard att texten escapas då det blir ett onödigt felsökningsmoment om man vill använda icke-engelska bokstäver.

## Tankar om kursen

Jag tycker att kursen kändes som ett rimligt steg uppåt i trappan. Det märks att vi har gått från enklare skript och att bara "få saker att funka" till att tänka mer på helheten och designen av applikationen.

Personligen upplever jag nu att PHP-ramverk och även ramverk i andra programmeringsspråk känns mer tillgängliga. Oavsett vad som händer framtiden så kommer jag nog prova på att göra ett projekt i något av de vanligaste PHP-ramverken.

Kmom04 med utveckling av modul upplevde jag som rätt så mycket svårare än övriga delar av kursen. Här kanske man kan lägga lite extra krut på genomgång av strukturen för DI då det verkade upplevas som ganska komplext av många.

Kursen rekommenderas och får 8/10 elePHPanter i betyg.

---
---
Redovisning kmom05
=========================

#### Min CI-kedja

Det gick bra med att få igång kopplingen till CI-tjänsterna. Både Travis och Scrutinizer känns ganska enkla att komma igång med. Att sätta Environment-variabler var enkelt i båda tjänsterna.

Jag upplevde Scrutinizers feedback som intressant. Det är bra att få ett betyg på kodkvalitet och kodtäckning, det ger en översikt över projektets kvalitet, rent kodmässigt. Att Scrutinizer hintar om olika issues den har upptäckt i koden, kan även vara användbart och lärorikt. Det är trevligt att kunna gå in och se vilka delar av koden som bedöms ha en lägre eller högre kvalitet.

Scrutinizer ger koden i modulen 9,63. Det låter rimligt att det inte ska vara högsta betyg, för det finns några metoder som är lite väl komplexa och hade kunnat brytas ner i mindre beståndsdelar. Jag ska se om jag kan tänka lite mer enligt SOLID i kommande uppgifter, det kan nog vara bra för kodkvaliteten.

Jag la till fler tester för att få upp kodtäckningen och kom upp i 95% vilket jag tycker är helt ok.

#### CI i ramverken Laravel och Yii

Jag kikade på Laravels Github-repo och såg att de använder Travis CI. Det ser ut som att de bygger i PHP 7.1 till 7.4. Det är lite intressant att det går att se loggarna från deras byggen. De verkar använda Phpunit för sina tester. Det syns vissa varningsmeddelanden, vilket kanske säger något om vardagen för en programmerare, även på högre nivå. Jag ser inte att de redovisar sin kodtäckning.

På Yiis Github-repo kan man se att de använder GitHub Actions för CI. Actions ser ut att vara ett CI-verktyg som är direkt knutet till GitHub. Det skulle vara intressant att prova på någon gång. Yii använder även Scrutinizer. Deras code coverage ligger på 69%. Deras kodkvalitet enligt Scrutinizer är 6.11. Cirka 30% av kodbasen får betyg F. När jag kikar på klasserna som har fått betyget F ser jag att de har ganska många rader kod och är hyfsat komplexa.

Det kan vara intressant att veta att även vissa erkända projekt som förmodligen fungerar mycket väl inte alltid har den bästa kodkvaliteten. Det är nog bra att själv försöka ha kodkvalitet i åtanke när man jobbar. Kanske blir koden man producerar då lättare att underhålla på längre sikt.

### Länkar till modulen

[GitHub](https://github.com/Xolof/weather-module)

[Travis CI](https://travis-ci.com/github/Xolof/weather-module)

[Scrutinizer](https://scrutinizer-ci.com/g/Xolof/weather-module/)

[Packagist](https://packagist.org/packages/xolof/weather-module)

---
---
Redovisning kmom04
=========================

#### Utveckling av modul

Inledningsvis upplevde jag det som väldigt oklart vilka filer jag skulle flytta över från min redovisa-sida till modulen. Det kändes inte som att de skriftliga instruktionerna var så glasklara. Efter att ha kollat igenom videon ett par gånger förstod jag hur jag skulle komma igång och började få testerna till att fungera.

Jag förstår att man som student inte bör få allt serverat, man måste hitta fram till kunskapen själv. Samtidigt tror jag att man kasnke i det här kursmomentet skulle kunna förklara lite mer om hur man kan tänka när man flyttar över beroenden till en modul.

En av svårigheterna här kanske låg i att jag inte riktigt förstår hur ramverket är uppbyggd. Men det som är bra är att jag upplever att jag har lärt mig mer om hur olika delar av ramverket blir tillgänliga i en installation, via composer.json och config-filer.

#### Packagist

Publiceringen på Packagist gick mycket smidigt, förvånansvärt smidigt får jag nog säga.

#### Installation av modul

Det kändes som att min installationsmanual i README.md fungerade väldigt bra för att installera modulen. Jag provade först med en scaffoldad Anax från anax-cli och sen med min vanliga redovisa-sida.

#### Enhetstestning

Jag fick till en del enhetstester i modulen. Coverage ligger på 84%. Det som skulle återstå för att få till 100% kodtäckning är att provocera fram misslyckade Curl-anrop. Det skulle kunna gå att göra genom att lyfta ut URL:erna så att de kan injektas och därmed mockas.

#### Reflektioner om moduler

Efter att ha provat att skapa och publicera en modul tycker jag att det känns smidigare än vad jag hade trott att publicera en modul, även om det var lite utmanande i början.

Det kan nog vara väldigt bra ur utvecklingssynpunkt att ha ett större system uppdelat i moduler. Då kan det gå att göra ändringar i en mindre del av kodbasen, förhoppningsvis utan att resten av kodbasen påverkas. Det blir nog också lättare att hitta rätt i och överblicka kodbasen.

#### Laravel's hantering av paketering, moduler och versionshantering

Jag kollade igenom Laravel's GitHub och det ser ut som att Laravel's grundstruktur är mindre modulärt uppbyggt än vad Anax är.

På Packagist finns det en hel del moduler från vendor-namnet laravel. Det verkar finnas moduler för bland annat olika sorters autentisering och för utveckling och testning.

I Laravel's repo på GitHub finns det ett antal branches och taggar som verkar motsvara de olika versionerna. För version 8.x finns en CHANGELOG.md där det går att läsa vilka ändringar de har gjort i varje patch och minor version. Det verkar som att de följer semantisk versionshantering.
